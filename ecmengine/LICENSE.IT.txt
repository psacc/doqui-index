Questa e' una traduzione italiana non ufficiale della Licenza Pubblica
Generica GNU.  Non e' pubblicata dalla Free Software  Foundation e non
ha  valore  legale  nell'esprimere  i  termini  di  distribuzione  del
software che usa la licenza GPL. Solo la versione originale in inglese
della  licenza ha  valore legale.  Ad ogni  modo, speriamo  che questa
traduzione  aiuti le  persone di  lingua italiana  a capire  meglio il
significato della licenza GPL.

    This is  an unofficial translation  of  the GNU General Public
    License   into Italian.  It  was  not   published by the  Free
    Software  Foundation,  and   does  not  legally    state   the
    distribution terms for software   that uses the  GNU GPL--only
    the original English text of the GNU GPL  does that.  However,
    we    hope that this translation   will  help Italian speakers
    understand the GNU GPL better.



        LICENZA PUBBLICA GENERICA (GPL) DEL PROGETTO GNU
                  Versione 2, Giugno 1991

       Copyright (C) 1989, 1991 Free Software Foundation, Inc.
       59 Temple Place, Suite 330, Boston, MA  02111-1307  USA

Traduzione curata  da gruppo  Pluto, da ILS  e dal gruppo  italiano di
traduzione GNU.  Ultimo aggiornamento 19 aprile 2000.

Chiunque puo' copiare e distribuire copie letterali di questo documento
di licenza, ma non ne e' permessa la modifica.

                           Preambolo

Le  licenze  della maggior  parte  dei  programmi  hanno lo  scopo  di
togliere all'utente  la  liberta'   di  condividere  e  modificare  il
programma stesso. Viceversa, la Licenza Pubblica Generica GNU e' intesa
a garantire la liberta' di condividere e modificare il software libero,
al fine  di assicurare che i  programmi siano liberi per  tutti i loro
utenti.   Questa Licenza  si  applica alla  maggioranza dei  programmi
della Free Software Foundation e  ad ogni altro programma i cui autori
hanno deciso  di usare questa  Licenza.  Alcuni altri  programmi della
Free Software  Foundation sono  invece coperti dalla  Licenza Pubblica
Generica  Minore. Chiunque  puo'  usare questa  Licenza  per i  propri
programmi.

Quando si  parla di software  libero (free software), ci  si riferisce
alla liberta', non al prezzo.   Le nostre Licenze  (la GPL e  la LGPL)
sono progettate per  assicurarsi  che ciascuno  abbia  la liberta'  di
distribuire copie del  software libero (e farsi pagare  per questo, se
vuole), che ciascuno riceva il codice sorgente o che lo possa ottenere
se lo  desidera, che ciascuno  possa modificare il programma  o usarne
delle parti in nuovi programmi  liberi e che ciascuno sappia di potere
fare queste cose.

Per proteggere i diritti  dell'utente, abbiamo bisogno di creare delle
restrizioni  che vietino  a chiunque  di  negare questi  diritti o  di
chiedere  di rinunciarvi.   Queste restrizioni  si traducono  in certe
responsabilita' per chi distribuisce copie  del software e per  chi lo
modifica.

Per esempio,  chi distribuisce copie  di un programma coperto  da GPL,
sia gratis sia in cambio di un compenso, deve concedere ai destinatari
tutti  i  diritti che  ha  ricevuto.   Deve  anche assicurarsi  che  i
destinatari ricevano  o possano ottenere  il codice sorgente.   E deve
mostrar loro queste condizioni di  licenza, in modo che essi conoscano
i propri diritti.

Proteggiamo  i diritti  dell'utente in  due modi:  (1)  proteggendo il
software  con un  copyright,  e (2)  offrendo  una licenza  che dia il
permesso legale di copiare, distribuire e modificare il Programma.

Inoltre, per proteggere ogni autore e noi stessi, vogliamo assicurarci
che ognuno capisca che non ci sono garanzie per i programmi coperti da
GPL.    Se  il  programma   viene  modificato   da  qualcun   altro  e
ridistribuito, vogliamo che gli acquirenti sappiano che cio' che hanno
non e' l'originale, in modo che ogni problema  introdotto da altri non
si rifletta sulla reputazione degli autori originari.

Infine, ogni programma libero e' costantemente minacciato dai brevetti
sui programmi.  Vogliamo evitare il pericolo che chi ridistribuisce un
programma libero ottenga la proprieta' di brevetti, rendendo in pratica
il programma  cosa di sua proprieta'.  Per  prevenire questa evenienza,
abbiamo chiarito  che ogni brevetto  debba essere concesso  in licenza
d'uso a chiunque, o non avere alcuna restrizione di licenza d'uso.

Seguono  i  termini   e  le  condizioni  precisi  per   la  copia,  la
distribuzione e la modifica.

                  LICENZA PUBBLICA GENERICA GNU
  TERMINI E CONDIZIONI PER LA COPIA, LA DISTRIBUZIONE E LA MODIFICA

  0.  Questa Licenza  si applica  a ogni programma  o altra  opera che
contenga una  nota da parte del  detentore del copyright  che dica che
tale opera  puo' essere distribuita  sotto i termini di questa Licenza
Pubblica Generica.  Il termine "Programma" nel seguito si riferisce ad
ogni programma  o opera cosi'  definita, e l'espressione "opera basata
sul  Programma" indica  sia il  Programma sia  ogni  opera considerata
"derivata" in base alla legge sul copyright; in altre parole, un'opera
contenente il Programma o una  porzione di esso, sia letteralmente sia
modificato  o tradotto  in  un'altra  lingua.  Da  qui  in avanti,  la
traduzione  e' in ogni  caso considerata  una "modifica".  Vengono ora
elencati i diritti dei beneficiari della licenza.

Attivita' diverse  dalla copiatura, distribuzione e modifica  non sono
coperte  da questa Licenza  e sono  al di  fuori della  sua influenza.
L'atto di  eseguire il  Programma non viene  limitato, e  l'output del
programma  e'  coperto da  questa Licenza  solo  se il  suo  contenuto
costituisce un'opera basata sul Programma (indipendentemente dal fatto
che sia stato creato eseguendo il Programma).  In base alla natura del
Programma il suo output puo' essere o meno coperto da questa Licenza.

  1.   E'  lecito  copiare  e distribuire copie  letterali  del codice
sorgente del Programma cosi' come viene ricevuto, con qualsiasi mezzo,
a  condizione  che venga  riprodotta  chiaramente  su  ogni copia  una
appropriata  nota  di copyright  e  di  assenza  di garanzia;  che  si
mantengano intatti tutti i  riferimenti a questa Licenza e all'assenza
di ogni garanzia;  che si dia a ogni  altro destinatario del Programma
una copia di questa Licenza insieme al Programma.

E' possibile richiedere un pagamento per il trasferimento fisico di una
copia  del   Programma,  e' anche  possibile   a  propria  discrezione
richiedere un pagamento in cambio di una copertura assicurativa.

  2. E' lecito modificare la propria  copia o copie  del  Programma, o
parte di esso, creando percio' un'opera basata sul Programma, e copiare
o distribuire  tali  modifiche o tale  opera  secondo  i  termini  del
precedente comma 1, a patto  che siano soddisfatte tutte le condizioni
che seguono:

    a) Bisogna indicare  chiaramente nei file  che si tratta  di copie
    modificate e la data di ogni modifica.

    b) Bisogna fare  in modo che ogni opera  distribuita o pubblicata,
    che in parte o nella sua totalita' derivi dal Programma o da parti
    di esso, sia  concessa nella  sua interezza in licenza gratuita ad
    ogni terza parte, secondo i termini di questa Licenza.

    c)   Se   normalmente  il   programma  modificato   legge  comandi
    interattivamente quando  viene eseguito, bisogna fare  in modo che
    all'inizio  dell'esecuzione  interattiva  usuale, esso  stampi  un
    messaggio  contenente  una  appropriata  nota di  copyright  e  di
    assenza di garanzia (oppure che specifichi il tipo di garanzia che
    si offre). Il messaggio deve inoltre specificare che chiunque puo'
    ridistribuire il  programma alle  condizioni qui descritte  e deve
    indicare come reperire questa Licenza.   Se pero' il  programma di
    partenza e' interattivo ma normalmente non  stampa tale messaggio,
    non occorre che un'opera basata sul Programma lo stampi.

Questi requisiti si applicano  all'opera modificata nel suo complesso.
Se sussistono parti identificabili dell'opera modificata che non siano
derivate   dal  Programma   e  che   possono   essere  ragionevolmente
considerate  lavori  indipendenti,  allora  questa Licenza  e  i  suoi
termini  non  si  applicano  a  queste  parti  quando  queste  vengono
distribuite separatamente. Se pero'  queste parti  vengono distribuite
all'interno di un prodotto  che e' un'opera  basata sul  Programma, la
distribuzione  di quest'opera  nella sua  interezza deve  avvenire nei
termini di questa Licenza, le  cui norme nei confronti di altri utenti
si  estendono all'opera  nella sua  interezza,  e quindi  ad ogni  sua
parte, chiunque ne sia l'autore.

Quindi, non e' nelle intenzioni di questa sezione accampare diritti, ne'
contestare diritti su opere scritte interamente da altri; l'intento e'
piuttosto  quello   di  esercitare   il  diritto  di   controllare  la
distribuzione di opere derivati dal Programma o che lo contengano.

Inoltre,  la  semplice  aggregazione  di  un'opera  non  derivata  dal
Programma col Programma o con un'opera da esso derivata su di un mezzo
di  memorizzazione o di  distribuzione, non e' sufficiente a includere
l'opera non derivata nell'ambito di questa Licenza.

  3. E' lecito copiare e distribuire il Programma (o un'opera basata su
di esso,  come espresso al  comma 2) sotto  forma di codice  oggetto o
eseguibile secondo i  termini dei precedenti commi 1 e  2, a patto che
si applichi una delle seguenti condizioni:

    a) Il Programma sia corredato del codice sorgente completo, in una
    forma  leggibile  da  calcolatore,  e tale  sorgente  sia  fornito
    secondo  le regole  dei precedenti  commi  1 e  2 su  di un  mezzo
    comunemente usato per lo scambio di programmi.

    b) Il Programma sia accompagnato da un'offerta scritta, valida per
    almeno tre  anni, di  fornire a chiunque  ne faccia  richiesta una
    copia  completa del  codice sorgente,  in una  forma  leggibile da
    calcolatore, in cambio  di un compenso non superiore  al costo del
    trasferimento  fisico  di  tale  copia, che  deve  essere  fornita
    secondo  le regole  dei precedenti  commi  1 e  2 su  di un  mezzo
    comunemente usato per lo scambio di programmi.

    c) Il Programma sia accompagnato dalle informazioni che sono state
    ricevute riguardo alla possibilita' di ottenere il codice sorgente.
    Questa alternativa  e' permessa solo in caso di  distribuzioni non
    commerciali e solo se il programma e' stato ottenuto sotto forma di
    codice  oggetto o  eseguibile in  accordo al  precedente  comma B.

Per  "codice sorgente  completo"  di  un'opera   si  intende la  forma
preferenziale  usata  per  modificare  un'opera.    Per  un  programma
eseguibile,  "codice  sorgente  completo"  significa tutto  il  codice
sorgente di tutti i moduli in esso contenuti, piu' ogni file associato
che  definisca le  interfacce esterne  del programma, piu'  gli script
usati    per   controllare    la   compilazione    e   l'installazione
dell'eseguibile. In ogni caso non  e' necessario che il codice sorgente
fornito  includa  nulla  che  sia normalmente  distribuito  (in  forma
sorgente o in formato binario) con i principali componenti del sistema
operativo sotto cui viene  eseguito il Programma (compilatore, kernel,
e cosi' via), a meno che tali componenti accompagnino l'eseguibile.

Se la distribuzione dell'eseguibile o del codice oggetto e' effettuata
indicando  un luogo dal  quale sia  possibile copiarlo,  permettere la
copia del codice sorgente dallo stesso luogo e' considerata una valida
forma  di  distribuzione del  codice  sorgente,  anche  se copiare  il
sorgente e' facoltativo per l'acquirente.

  4.  Non  e' lecito copiare, modificare, sublicenziare, o distribuire
il  Programma in  modi  diversi da  quelli  espressamente previsti  da
questa Licenza.  Ogni tentativo  di copiare, modificare, sublicenziare
o  distribuire  altrimenti il Programma  non  e' autorizzato, e  fara'
terminare  automaticamente  i  diritti garantiti  da  questa  Licenza.
D'altra parte  ogni acquirente  che abbia  ricevuto copie,  o diritti,
coperti da questa  Licenza da parte di persone che  violano la Licenza
come qui indicato non vedranno invalidata la loro  Licenza, purche' si
comportino conformemente ad essa.

  5.   L'acquirente  non  e'  tenuto  ad  accettare   questa  Licenza,
poiche'  non  l'ha firmata.   D'altra  parte  nessun  altro  documento
garantisce il  permesso di modificare  o distribuire il Programma  o i
lavori derivati da esso.  Queste  azioni sono proibite dalla legge per
chi non accetta questa Licenza; percio', modificando o distribuendo il
Programma o  un'opera basata  sul programma,  si indica nel  fare cio'
l'accettazione di questa Licenza e quindi di tutti i suoi termini e le
condizioni  poste sulla  copia,  la distribuzione  e  la modifica  del
Programma o di lavori basati su di esso.

  6. Ogni volta che il Programma o un'opera basata  su di esso vengono
distribuiti, l'acquirente riceve  automaticamente una licenza d'uso da
parte del  licenziatario originale.  Tale licenza regola  la copia, la
distribuzione  e la modifica  del Programma  secondo questi  termini e
queste  condizioni.  Non   e'  lecito  imporre  restrizioni  ulteriori
all'acquirente  nel  suo esercizio  dei  diritti  qui garantiti.   Chi
distribuisce  programmi  coperti da  questa  Licenza  non e'  comunque
tenuto a imporre il rispetto di questa Licenza a terzi.

  7.  Se,  come conseguenza  del giudizio  di un  tribunale, o  di una
imputazione per la violazione di  un brevetto o per ogni altra ragione
(non   limitatamente  a  questioni   di  brevetti),   vengono  imposte
condizioni  che contraddicono  le  condizioni di  questa licenza,  che
queste condizioni siano dettate dalla corte, da accordi tra le parti o
altro,  queste  condizioni non  esimono  nessuno dall'osservazione  di
questa Licenza. Se non e' possibile distribuire un prodotto in un modo
che soddisfi simultaneamente gli  obblighi dettati da questa Licenza e
altri  obblighi  pertinenti, il   prodotto  non  puo'  essere  affatto
distribuito.   Per esempio,  se un  brevetto non  permettesse  a tutti
quelli che  lo ricevono di ridistribuire il  Programma senza obbligare
al  pagamento   di  diritti,   allora  l'unico  modo   per  soddisfare
contemporaneamente il brevetto e  questa Licenza e' di non distribuire
affatto il Programma.

Se una  qualunque parte di  questo comma e' ritenuta non valida  o non
applicabile  in  una   qualunque  circostanza,  deve  comunque  essere
applicata l'idea  espressa da questo comma; in  ogni altra circostanza
invece deve essere applicato questo comma nel suo complesso.

Non e' nelle finalita' di questo comma indurre gli utenti ad infrangere
alcun brevetto ne' ogni altra rivendicazione di  diritti di proprieta',
ne' di contestare la validita' di alcuna di queste  rivendicazioni; lo
scopo di  questo comma e' unicamente quello di proteggere l'integrita'
del  sistema   di  distribuzione  dei  programmi   liberi,  che  viene
realizzato tramite  l'uso di  licenze pubbliche.  Molte  persone hanno
contribuito  generosamente alla vasta  gamma di  programmi distribuiti
attraverso questo sistema,  basandosi sull'applicazione fedele di tale
sistema. L'autore/donatore puo' decidere di sua volonta' se preferisce
distribuire il  software avvalendosi di altri  sistemi, e l'acquirente
non puo' imporre la scelta del sistema di distribuzione.

Questo comma serve a rendere il piu' chiaro possibile cio' che crediamo
sia una conseguenza del resto di questa Licenza.

  8.  Se in alcuni  paesi la distribuzione o l'uso  del Programma sono
limitati da brevetto o dall'uso di interfacce coperte da copyright, il
detentore del  copyright originale che pone il  Programma sotto questa
Licenza puo' aggiungere limiti geografici espliciti alla distribuzione,
per escludere questi paesi dalla  distribuzione stessa, in modo che il
programma  possa essere  distribuito  solo nei  paesi  non esclusi  da
questa regola.   In questo  caso i limiti  geografici sono  inclusi in
questa Licenza e ne fanno parte a tutti gli effetti.

  9.  All'occorrenza  la  Free   Software  Foundation puo'  pubblicare
revisioni o nuove versioni  di questa Licenza Pubblica Generica.  Tali
nuove  versioni saranno  simili a  questa nello  spirito,  ma potranno
differire  nei dettagli  al fine  di  coprire nuovi  problemi e  nuove
situazioni.

Ad ogni versione viene dato un numero identificativo.  Se il Programma
asserisce  di essere  coperto da  una particolare  versione  di questa
Licenza e "da ogni versione successiva", l'acquirente puo' scegliere se
seguire le condizioni della  versione specificata o di una successiva.
Se il  Programma non specifica  quale versione di questa  Licenza deve
applicarsi, l'acquirente  puo' scegliere  una  qualsiasi versione  tra
quelle pubblicate dalla Free Software Foundation.

  10.    Se  si desidera incorporare  parti     del Programma in altri
programmi liberi  le cui  condizioni di distribuzione  differiscano da
queste, e' possibile scrivere  all'autore del Programma  per chiederne
l'autorizzazione. Per  il software il cui copyright  e' detenuto dalla
Free  Software Foundation,  si scriva  alla Free  Software Foundation;
talvolta facciamo eccezioni alle  regole di questa Licenza.  La nostra
decisione sara' guidata da due finalita': preservare la liberta' di tutti
i  prodotti  derivati  dal  nostro  software libero  e  promuovere  la
condivisione e il riutilizzo del software in generale.


1.NON C'E' GARANZIA

  11. POICHE' IL PROGRAMMA E' CONCESSO IN  USO GRATUITAMENTE, NON C'E'
GARANZIA PER  IL PROGRAMMA, NEI  LIMITI PERMESSI DALLE  VIGENTI LEGGI.
SE NON INDICATO DIVERSAMENTE  PER ISCRITTO, IL DETENTORE DEL COPYRIGHT
E LE  ALTRE PARTI  FORNISCONO IL PROGRAMMA "COSI' COM'E'", SENZA ALCUN
TIPO  DI GARANZIA,  NE ESPLICITA  NE IMPLICITA; CIO'  COMPRENDE, SENZA
LIMITARSI  A  QUESTO,  LA  GARANZIA  IMPLICITA DI  COMMERCIABILITA'  E
UTILIZZABILITA' PER UN PARTICOLARE SCOPO. L'INTERO RISCHIO CONCERNENTE
LA QUALITA'  E LE PRESTAZIONI  DEL PROGRAMMA E' DELL'ACQUIRENTE. SE IL
PROGRAMMA DOVESSE RIVELARSI DIFETTOSO, L'ACQUIRENTE SI ASSUME IL COSTO
DI OGNI MANUTENZIONE, RIPARAZIONE O CORREZIONE NECESSARIA.

  12. NE'  IL  DETENTORE  DEL  COPYRIGHT  NE' ALTRE  PARTI CHE POSSONO
MODIFICARE  O  RIDISTRIBUIRE  IL  PROGRAMMA COME  PERMESSO  IN  QUESTA
LICENZA SONO  RESPONSABILI PER DANNI NEI  CONFRONTI DELL'ACQUIRENTE, A
MENO CHE QUESTO  NON SIA RICHIESTO DALLE LEGGI VIGENTI  O APPAIA IN UN
ACCORDO SCRITTO. SONO INCLUSI  DANNI GENERICI, SPECIALI O INCIDENTALI,
COME  PURE I  DANNI CHE  CONSEGUONO DALL'USO O  DALL'IMPOSSIBILITA' DI
USARE  IL  PROGRAMMA; CIO'  COMPRENDE,  SENZA  LIMITARSI  A QUESTO, LA
PERDITA  DI  DATI,  LA  CORRUZIONE  DEI  DATI,  LE  PERDITE  SOSTENUTE
DALL'ACQUIRENTE O  DA TERZI E L'INCAPACITA' DEL PROGRAMMA A INTERAGIRE
CON ALTRI  PROGRAMMI, ANCHE SE IL  DETENTORE O ALTRE  PARTI SONO STATE
AVVISATE DELLA POSSIBILITA' DI QUESTI DANNI.

              FINE DEI TERMINI E DELLE CONDIZIONI

      Appendice: come applicare questi termini a nuovi programmi

Se si sviluppa un nuovo programma e lo si vuole rendere della maggiore
utilita' possibile per il pubblico, la cosa migliore da fare e' rendere
tale  programma  libero,  cosicche' ciascuno  possa  ridistribuirlo  e
modificarlo sotto questi termini.

Per fare questo, si inserisca  nel programma la seguente nota. La cosa
migliore da fare  e' mettere la nota all`inizio  di ogni file sorgente,
per chiarire nel modo  piu' efficiente possibile l'assenza di garanzia;
ogni  file   dovrebbe  contenere  almeno   la  nota  di   copyright  e
l'indicazione di dove trovare l'intera nota.

    <una riga per dire in breve il nome del programma e cosa fa>
    Copyright (C) <anno> <nome dell'autore>

    Questo  programma e'  software  libero; e' lecito redistribuirlo o
    modificarlo secondo i termini  della Licenza Pubblica Generica GNU
    come e' pubblicata dalla Free Software Foundation; o la versione 2
    della licenza o (a propria scelta) una versione successiva.

    Questo programma  e' distribuito nella speranza che sia  utile, ma
    SENZA  ALCUNA GARANZIA;  senza  neppure la  garanzia implicita  di
    NEGOZIABILITA' o di  APPLICABILITA' PER  UN PARTICOLARE  SCOPO. Si
    veda la Licenza Pubblica Generica GNU per avere maggiori dettagli.

    Questo  programma deve  essere  distribuito assieme  ad una  copia
    della Licenza Pubblica Generica GNU; in caso contrario, se ne puo'
    ottenere  una scrivendo  alla Free  Software Foundation,  Inc., 59
    Temple Place, Suite 330, Boston, MA 02111-1307 USA

Si  aggiungano anche  informazioni su come si  puo'  essere contattati
tramite posta elettronica e cartacea.

Se il programma e' interattivo, si faccia in modo che stampi una breve
nota simile a questa quando viene usato interattivamente:

    Orcaloca versione 69, Copyright (C) anno nome dell'autore
    Orcaloca non ha ALCUNA GARANZIA; per dettagli usare il comando `show g'.
    Questo e' software libero, e ognuno e' libero di ridistribuirlo secondo
    certe condizioni; usare il comando `show c' per i dettagli.

Gli  ipotetici  comandi "show  g"  e  "show  c" mostreranno  le  parti
appropriate della  Licenza Pubblica Generica.   Chiaramente, i comandi
usati possono  essere chiamati diversamente da  "show g" e  "show c" e
possono anche essere selezionati con il mouse o attraverso un menu', o
comunque sia pertinente al programma.

Se necessario, si  deve anche far firmare al  proprio datore di lavoro
(per chi lavora come programmatore) o alla propria  scuola, per chi e'
studente,  una "rinuncia  al  copyright" per  il  programma.  Ecco  un
esempio con nomi fittizi:

   Yoyodinamica SPA rinuncia con  questo documento ad ogni diritto sul
   copyright  del  programma  `Orcaloca'  (che  svolge  dei  passi  di
   compilazione) scritto da Giovanni Smanettone.

       <firma di Primo Tizio>, 1 April 3000
       Primo Tizio, Presidente

I programmi  coperti da questa  Licenza Pubblica Generica  non possono
essere  incorporati  all'interno  di  programmi  proprietari.   Se  il
proprio programma e' una libreria di funzioni, puo' essere  piu' utile
permettere di  collegare applicazioni proprietarie  alla libreria.  Se
si  ha questa  intenzione  consigliamo di  usare  la Licenza  Pubblica
Generica Minore GNU (LGPL) invece di questa Licenza.

